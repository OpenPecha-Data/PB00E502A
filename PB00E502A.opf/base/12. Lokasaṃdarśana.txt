佛母寶德藏般若波羅蜜經卷中 ｛此行僅現於漢譯｝◎般若伽陀現世品第十二

如母愛子子疾病 當令父母心憂惱十方諸佛般若生 般若攝受亦復爾

如是世間諸如來 乃至緣覺及羅漢迨及般若波羅蜜 皆一味法離分別

如是世間諸如來 乃至緣覺及羅漢迨及般若波羅蜜 皆一味法離分別

過現大智諸菩薩 各各住此法空行彼諸菩薩如實已 是故如來名作佛

般若園林華菓盛 佛依止故甚適悅十力諸根等淨眾 乃至聲聞眾圍繞 ｛此行僅現於漢譯｝般若波羅蜜高山 十力諸佛而依止 ｛此行僅現於漢譯｝三塗眾生悉救度 度已不起眾生相

師子依山而大吼 諸獸聞已皆恐懼人師子依般若吼 外道邪魔悉驚怖

如日千光住虛空 普照大地諸相現法王住般若亦然 說度愛河之妙法

色無相以受無相 乃至想行亦復然識亦如是五法同 是法無相佛佛說

起虛空見眾生相 虛空無相不可得佛說法法非相應 不說非有非無相

