佛母寶德藏般若伽陀如實品第十六

東方虛空界無邊 南西北方亦如是乃至上下及四維 無種種相無分別

過去未來及現在 一切佛法及聲聞一切如實不可得 不可得故無分別

菩薩樂求如是法 應行方便般若行離種種相即菩提 菩薩離此無由證

如鳥能飛百由旬 折翅翼故飛無半忉利天及閻浮人 忘失般若故自墜

難修前五波羅蜜 經多俱胝那由劫復以廣大願資持 離方便墜聲聞位

樂行佛智心平等 猶如父母觀一切當行利益及慈悲 常宣善軟妙言教◎

