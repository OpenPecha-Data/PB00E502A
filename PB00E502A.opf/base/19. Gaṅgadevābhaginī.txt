佛母寶德藏般若伽陀昂誐天姊品第十九

譬如燈光從眾緣 假以膏油芯火等光非芯火及膏油 非火非芯光不有

或有菩薩初發心 不求無上菩提果豈唯不得證菩提 亦復不得寂靜故

從種生樹及華菓 無種華菓悉皆無發心不為佛菩提 修行終遠菩提果

從種子生麥穀等 彼果非有亦非無佛菩提果亦如幻 離彼有性及無性

譬如涓滴水細微 漸次必能盈大器初心為求無上果 久修白法終能證

行空無相無願行 不求寂靜無行相亦如船師善濟渡 不著兩岸非中流

菩薩修行無所著 乃得受佛菩提記若了菩提非所有 此即是行佛般若

譬如疾疫飢饉道 菩薩中行無怖畏小人知已悉往來 得無苦惱如微塵

