佛母寶德藏般若伽陀天品第十五

所有菩薩住初地 發信心行般若行為求無上菩提故 親近善友及智者

大智功德云何獲 當從般若波羅蜜如是一切諸佛法 功德皆從善友得

修行六度般若行 一一迴施於菩提佛蘊非有不可求 勿為初地如是說

菩薩修行功德海 救度世間無度者求菩提意離顛倒 說最上法如電光

發於最上菩提心 不求名稱不瞋恚離蘊識界及三乘 不退不動不可取

於如是法得無礙 達甚深理離妄想聞般若信及化他 知此菩薩住不退

彼甚深法佛難知 無有人得不可得為利益故證菩提 此非初心眾生知

眾生愚癡復盲冥 樂住世間求境界法無所住無取得 從無所住生世間

