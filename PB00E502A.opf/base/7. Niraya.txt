佛母寶德藏般若伽陀地獄品第七現前地攝智慧波羅蜜伽陀

無量盲人不見道 無一得入於城郭修六度行闕般若 無力不能成菩提

譬如畫像不畫眼 因無眼界無功德若有受行於智慧 得名有眼及有力

有為無為黑白法 如微塵等不可得智慧觀照如虛空 故名般若出世間

菩薩諦信行佛行 度那由他苦眾生如是若著眾生相 此非般若最上行

菩薩若行最上行 過去未曾求大智今聞般若如佛想 速證寂靜佛菩提

過去信佛那由他 不信般若波羅蜜或生瞋恨或誹謗 是人少智墮阿鼻

若人樂證諸佛智 不能信重諸佛母如商入海欲求寶 返失於本而復還

