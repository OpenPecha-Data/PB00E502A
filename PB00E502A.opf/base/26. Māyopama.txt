佛母寶德藏般若伽陀幻化品第二十六

若發志心而隨喜 最上菩提不退行三千須彌重無量 隨喜善法重過彼

眾生為求解脫法 一切隨喜作福蘊作佛功德法迴施 當為世間盡諸苦

菩薩不著諸法空 了知無相無罣礙內心亦不求覺智 是行最上波羅蜜

如虛空界無障礙 無所得故亦不有大智菩薩亦復然 住寂靜行如虛空

如有幻師作幻人 眾人見幻而皆喜幻人雖現種種相 名字身心俱不實

行般若行亦復然 為世間說證菩提乃至種種所作事 如幻師現悉無著

佛佛化現諸佛事 所作皆無彼我相菩薩大智行亦然 一切現行如幻化

如木匠人心善巧 一木造作種種相菩薩大智亦復然 無著智行一切行

