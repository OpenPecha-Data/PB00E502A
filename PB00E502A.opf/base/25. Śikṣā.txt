佛母寶德藏般若伽陀戒品第二十五

若學戒法有作相 而於戒法不善學知戒非戒無二相 如是乃名學佛法

若有菩薩住無相 受持不離名持戒於佛法學樂承事 是名善學而無著

是大智者如是學 心永不生不善法如日虛空而往來 放百千光破黑闇

若學般若住無為 能攝一切波羅蜜六十二見身見攝 般若攝受亦復爾

譬如有人具諸根 命根滅故諸根滅若諸菩薩行大智 亦行一切波羅蜜

聲聞緣覺諸功德 大智菩薩悉皆學雖學非住亦非求 所學之學此為義

