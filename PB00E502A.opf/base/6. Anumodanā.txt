佛母寶德藏般若伽陀隨喜功德品第六難勝地攝定波羅蜜伽陀

所有聲聞眾功德 布施持戒觀照行不及菩薩發一心 隨喜福蘊之少分

所有俱胝那由他 無邊佛剎千俱胝過去現在佛說此 法寶為斷一切苦

以功德施佛菩提 菩薩之施皆無相先發最上菩提心 至成正覺及入滅

彼量所有佛功德 咸成方便波羅蜜及彼聲聞學無學 有漏無漏諸善法菩薩等一普迴施 當為世間證菩提

菩薩施已不住心 住心即名眾生相有見有念名著相 非是菩薩之迴施

如是施非無相施 是法當知有滅盡若作非法非施心 乃可得名為迴施

作有相施非真施 無相迴施證菩提如上妙食雜毒藥 自法著相亦如是

是故迴施應當學 如佛眾善悉當知若生若相若威力 悉皆隨喜而迴施

此施佛許而印可 如是得名勇猛施

