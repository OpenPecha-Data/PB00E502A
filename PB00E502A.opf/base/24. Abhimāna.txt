佛母寶德藏般若伽陀我品第二十四

魔恐菩薩證法王 雖處天宮常憂惱放火掣電現諸相 欲令菩薩生退懼

大智菩薩心不動 晝夜常觀般若義如鳥飛空心泰然 一切魔事無能為

菩薩若起瞋怒心 於晝夜分或鬪諍時魔歡喜而精勤 菩薩是遠於佛智

菩薩或諍或瞋怒 毘舍左鬼得其便入彼菩薩身心中 令退菩提魔所作

菩薩授記未授記 或起瞋怒或鬪諍乃至心念皆過失 知已倍更勤修行

菩薩思念於諸佛 皆從忍辱證菩提懺悔如說持正行 是如佛法而修學

