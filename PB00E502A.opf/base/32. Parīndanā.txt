佛母寶德藏般若伽陀善護品第三十二

菩薩布施濟貧乏 令得富盛度苦惱果報永滅餓鬼趣 及得斷除諸煩惱

持戒遠離畜生趣 捨八非念得正念忍辱當得最上色 如金世間悉愛樂

精進善法獲無邊 所有功德不可盡修行禪定離五欲 從等持得神通明

智獲無邊佛法藏 慧了諸法本來因佛知三界諸過咎 為轉法輪滅諸苦

菩薩此法得圓滿 佛剎清淨眾生淨受持佛種并法種 聖眾種及一切法

醫世間病最上師 以智慧說菩提方寶德藏有種種藥 令眾生服悉證道

