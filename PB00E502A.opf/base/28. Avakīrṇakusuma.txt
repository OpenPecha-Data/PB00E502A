佛母寶德藏般若伽陀散華品第二十八

如來說戒波羅蜜 一切戒中為第一智者欲奉一切戒 當學佛戒波羅蜜

今此法藏諸佛母 為最第一快樂所過現未來十方佛 生此法界而無盡

一切樹林華菓等 皆從大地而生長大地不厭亦不著 不減不增復不倦

佛及聲聞緣覺等 天及世間安隱法皆從般若之所生 般若無增亦無減

世間上中下眾生 一切皆從無明生因緣和合轉苦身 無明無增亦無減

乃至方便諸法門 皆從般若所生出彼方便法隨緣轉 般若無增亦無減

菩薩了知十二緣 乃至般若無增減如日雲中放光明 破無明障證菩提

